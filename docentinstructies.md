# Docentinstructie 1e drie weken

## Voor de docenten:

De komende drie weken staan vooral in het teken van het leggen van de basis. De studenten zouden een redelijke eerste versie van het Visie Scope Document moeten kunnen overhandigen wanneer ze ook de PoC durven te demonstreren. We beginnen met een viertal dagdelen per klas aan frontend technieken en daarna gaan we in 6 dagdelen in op requirements engineering en samenwerken. We sturen er dan ook op aan dat ze stilstaan bij de vragen: waarom gaan we wat hoe doen? Het materiaal rondom het VSD is ook zo opgebouwd. Let op dat daar in de notities veel staat over hoe je de slides kunt inzetten. Deze module met docentinstructies zou je voldoende input moeten geven om de lessen te kunnen draaien.

Het schema hiervoor staat op de syllabus pagina.

De centrale kickoff bij KPN zal in Rotterdam plaatsvinden vanwege de omvang van de studentenpopulatie icm de beschikbare locaties. De oplevering van Sprint 1 vindt plaats op HL15, volgens een roulerend schema zodat elke klas een uur met de opdrachtgever, een uur met de stichting accessibility en een uur met de docenten zit per opleverdagdeel. Na de oplevering is er nog een dagdeel voor review & retro mogelijk door het schema te hanteren wat bij die week hoort.

De lokaalboeking is doorlopend gedaan, maar de afwijkingen hierop zullen zijn:
- 27 november: kickoff in Rotterdam
- 18 december: oplevering in Utrecht
- 22 januari: oplevering in Amsterdam

De week erop: individuele assessments in Utrecht conform rooster.

Nieuw dit jaar is dat de studenten niet elke sprint een mega-excel opleveren, maar dat zij een portfolio-achtig document opleveren waarbij zij moeten verwijzen naar GitHub. Dit is een tussenvorm tussen de semesteronderwijsportfolia en de klassieke rubrieken. Hierdoor hebben we dan ook een individuele repo die de studenten moeten clonen en een projectrepo waar ze gezamenlijk aan gaan werken. Afbeeldingen en aanvullende stukken kunnen ze in beide repo's kwijt, in het verantwoordingsdocument staat hun motivatie waarom iets goed is. De onderdelen uit de rubrieken van vorig jaar hebben we behouden, maar dit zijn dan items die men op kan leveren voor de leerdoelen. Zie hiervoor ook de verantwoordingsrepo.

## Voor de studenten:

Deze week staat in het teken van kennismaken en landen. De studenten krijgen nog geen centrale kickoff, maar gaan deze dagen aan de slag met wat we aan frontend & requirement technieken verwachten. Uiteraard komen we in deze bootcamp niet tot de nitty-gritty, maar ze zouden wel enig besef moeten krijgen van wat ze gaan bouwen. Een harde ontkoppeling op het backend gebeuren van de voorgaande weken, als het ware.

De belangrijkste vragen voor het eerste uur zullen zijn:
- Welke groepen zijn er?
- Hoe gaan we te werk deze periode?
- Hoe heilig zijn de belangrijkste milestones?
- Hoe zien de bijeenkomsten eruit?
- Welke werkafspraken maken we met de klas?
- Hoe realiseren we een frontend die we publiek toegankelijk kunnen deployen (GitHub Pages / Azure)?

Zie ook de docentinstructie bij de modules aub!

- [Docentinstructies algemeen](/docentinstructies.md)
- [Front End Training](/front%20end%20training.md)
- [Requirements Engineering icm methodisch werken](/requirements%20engineering%20training.md)